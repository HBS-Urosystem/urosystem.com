---
id: rutis
folder: indications
fallback: en
components:
  - type: article
    title: ""
    text: >-
      A baktériumok könnyen eljuthatnak a húgycsőbe, majd a húgyhólyagba is.
      Legrosszabb esetben akár a vesét is megtámadhatják. A húgyúti fertőzések a
      leggyakoribb megbetegedések közé tartoznak: a nők mintegy 60%-a és a
      férfiak nagyjából 12%-a legalább egy ízben szenved tőlük életük
      során.[1](https://www.urologyhealth.org/urologic-conditions/urinary-tract-infections-in-adults)
      (A nők azért számítanak veszélyeztetettebbeknek, mert rövidebb a
      húgycsövük, így a baktériumok könnyebben eljuthatnak a húgyhólyagba.)
      Számos faktor növeli a húgyúti fertőzések kockázatát. Ezek közé tartoznak
      az öröklött tényezők (fogékonyság), a rossz higiéniás körülmények közt
      folytatott nemi aktus, az életkor, anatómiai rendellenességek (különösen
      gyermekkorban), a legyengült immunrendszer, kezeletlen cukorbetegség,
      rendszeres vagy tartós katéterhasználat, illetve nők esetében a menopauza,
      férfiaknál a megnagyobbodott prosztata. A húgyúti fertőzések a fertőzéses
      megbetegedések második leggyakoribb formáját
      jelentik.[2](https://www.ncbi.nlm.nih.gov/pubmed/12113866/)


      A húgyúti fertőzések jellemző tünete a fokozott, sürgető vizelési inger, a vizelés közben jelentkező húgycsőégés vagy fájdalom, a zavaros, vagy kellemetlen szagú vizelet, a véres vizelet, illetve nőknél a medencetáji fájdalom.


      A legtöbb esetben a húgyúti fertőzések sikerrel kezelhetők antibiotikummal, vagy antifungális (gombaellenes) szerekkel, attól függően, hogy a fertőzést baktérium vagy gomba okozta.


      Egy újabb fertőzés esélye azonban magas: az 55 év feletti nőknél több mint 50%, a fiatalabb korosztálynál pedig mintegy 36%.[3](https://www.ncbi.nlm.nih.gov/pubmed/25410372/) Akkor beszélhetünk visszatérő húgyúti fertőzésről, ha 12 hónapon belül 3 vagy több, vagy 6 hónapon belül legalább 2 igazolt fertőzésen esett át valaki.


      A jelenlegi orvosi gyakorlat elsősorban a megelőzésre koncentrál; ezzel kapcsolatos útmutatók több internetes oldalon is hozzáférhetőek.[4](https://www.mayoclinic.org/diseases-conditions)


      Ugyanakkor azt is feltételezik, hogy bármilyen fertőzés okozta GAG-réteg sérülés (ami súlyos húgyúti fertőzéseknél gyakran előfordul) növeli az esélyét annak, hogy a baktériumok megmaradjanak (perzisztáljanak), és további fertőzéseket okozzanak. Egyesek úgy vélik, a visszatérő húgyúti fertőzések az IC/BPS kiváltó okai közé tartoznak.[5](https://www.ncbi.nlm.nih.gov/pubmed/11378051/)


      Ebből következik, hogy az utóbbi években többen is felvetették, hogy a gyakori húgyúti fertőzések terápiájához hozzá kell, hogy tartozzon a GAG-réteg integritásának helyreállítása – ugyanúgy, ahogy az az IC/BPS kezeléséhez is hozzátartozik. Ezt természetesen leghatékonyabban a GAG-réteg alkotóelemeinek hólyaginstillációjával lehet elérni. Valójában az IC/BPS[](https://www.ncbi.nlm.nih.gov/pmc/articles/PMC5881995/) terápiájában használt készítményeket ilyen esetekben is alkalmazzák:[6](https://www.ncbi.nlm.nih.gov/pmc/articles/PMC5881995/) Európában a hyaluronsavat és a chondroitin-szulfátot,[7](https://www.ncbi.nlm.nih.gov/pubmed/24640993/) az Egyesült Államokban pedig a heparint.[8](https://www.ncbi.nlm.nih.gov/pmc/articles/PMC5881995/) Néhány urológus már arra is rávilágított, hogy a visszatérő húgyúti fertőzések megelőzésében is helyet kaphatnának a GAG-réteg regenerálására használt készítmények.[9](https://www.ncbi.nlm.nih.gov/pmc/articles/PMC3825110/),[10](https://www.ncbi.nlm.nih.gov/pubmed/17280667/) Egyes közlemények szerint, hatásos terápiás módszer lehet magát az antibiotikumot instillálni a húgyhólyagba,[11](https://www.ncbi.nlm.nih.gov/pmc/articles/PMC6097067/) ami a húgyúti fertőzések megelőzését is segítheti, illetve olyan esetekben is használható, ha a páciens a kevésbé invazív kezelési módokra (szisztémás gyógyszeradagolás) nem reagált.


      Az UroDapter®, mint a hólyaginstilláció új eszköze, a gyakori húgyúti fertőzések kezelésében is szerepet játszhat. A tény, hogy a segítségével a katéterhez képest jóval kevésbé invazív módon lehet oldatokat juttatni a húgyhólyagba, már azért is kulcsfontosságú, mert éppen a katéterek jelentik a húgyúti fertőzések egyik legfontosabb forrását.


      Fontos azonban kiemelni, hogy ha a kezelendő állapot mellett a páciensnél bakteriális urethritis is fennáll, az UroDapter® használata nem javasolt. Ilyen esetben ugyanis az UroDapterrel végzett kezelés során a baktériumok a húgycsőből a húgyhólyagba sodródhatnak, és hólyagfertőzést válthatnak ki.


      Ugyanilyen okokból nem javasolt az UroDapter® használata menstruáció alatt, illetve a szexuális együttlétet követő két napban sem.
  - type: refs
    title: Hivatkozások
    items:
      - title: "[1]
          https://www.urologyhealth.org/urologic-conditions/urinary-tract-infec\
          tions-in-adults"
        url: https://www.urologyhealth.org/urologic-conditions/urinary-tract-infections-in-adults
      - title: "[2] https://www.ncbi.nlm.nih.gov/pubmed/12113866/"
        url: https://www.ncbi.nlm.nih.gov/pubmed/12113866/
      - title: "[3] https://www.ncbi.nlm.nih.gov/pubmed/25410372/"
        url: https://www.ncbi.nlm.nih.gov/pubmed/25410372/
      - title: "[4]
          https://www.mayoclinic.org/diseases-conditions/urinary-tract-infectio\
          n/symptoms-causes/syc-20353447"
        url: https://www.mayoclinic.org/diseases-conditions/urinary-tract-infection/symptoms-causes/syc-20353447
      - title: "[5] https://www.ncbi.nlm.nih.gov/pubmed/11378051/"
        url: https://www.ncbi.nlm.nih.gov/pubmed/11378051/
      - title: "[6] https://www.ncbi.nlm.nih.gov/pmc/articles/PMC5881995/"
        url: https://www.ncbi.nlm.nih.gov/pmc/articles/PMC5881995/
      - title: "[7] https://www.ncbi.nlm.nih.gov/pubmed/24640993/"
        url: https://www.ncbi.nlm.nih.gov/pubmed/24640993/
      - title: "[8] https://www.ncbi.nlm.nih.gov/pmc/articles/PMC5881995/"
        url: https://www.ncbi.nlm.nih.gov/pmc/articles/PMC5881995/
      - title: "[9] https://www.ncbi.nlm.nih.gov/pmc/articles/PMC3825110/"
        url: https://www.ncbi.nlm.nih.gov/pmc/articles/PMC3825110/
      - title: "[10] https://www.ncbi.nlm.nih.gov/pubmed/17280667/"
        url: https://www.ncbi.nlm.nih.gov/pubmed/17280667/
      - title: "[11] https://www.ncbi.nlm.nih.gov/pmc/articles/PMC6097067/"
        url: https://www.ncbi.nlm.nih.gov/pmc/articles/PMC6097067/
---
