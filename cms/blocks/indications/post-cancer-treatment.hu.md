---
id: post-cancer-treatment
folder: indications
fallback: en
components:
  - type: article
    text: >-
      A hemorrhágiás cystitis (HC) kifejezés alatt azon állapotokat értik,
      amelyeknél megfigyelhető a húgyhólyag gyulladása és a nyálkahártya
      vérzése. Ilyen értelemben, az olyan betegségekre, ahol nincs bakteriális
      fertőzés, sok szakértő a „cystitis” kifejezést használja, mivel ezen
      állapotok fenotípusa (megjelenése) nagyon hasonló. Maga a vérzés lehet
      mikroszkopikus (1. osztály), szabad szemmel megfigyelhető (2. osztály),
      szabad szemmel megfigyelhető apró vérrögökkel (3. osztály), illetve vérzés
      olyan méretű rögökkel, amelyek akár a vizelet kiürülését is blokkolhatják
      (4. osztály).[1](https://www.healthline.com/health/hemorrhagic-cystitis) A
      vérzés mellett a legjellemzőbb tünetek a következők: gyakoribb vizelés,
      illetve fokozott, sürgető inger, nocturia (éjszakai vizelés), fájdalom
      (különösen vizelés közben), illetve a húgyhólyagműködés kontrolljának az
      elvesztése. Komplikációként gyakran fertőzések is jelentkezhetnek.


      Egyes baktériumok is okozhatnak hemorrhágiás tüneteket, ám a legtöbb páciens esetében az antibiotikum kezelés hatásosnak bizonyul, ezért e fertőzések ritkán vezetnek krónikus vagy visszatérő HC-hez. Egyes az iparban használt vegyszerek (mint az anilin vagy a toluidin) is kiválthatnak hemorrhágiás cystitist, de a tünetek, amint a páciens már nincs kitéve a kérdéses anyagnak, rendszerint alábbhagynak.[2](https://www.ncbi.nlm.nih.gov/pubmed/628051/) Néhány vírus is okozhat HC-t. Ez a típusú cystitis többnyire nagyon fiatal korban jelentkezik (és pár nap alatt magától is elmúlik), vagy akkor, ha a beteg immunrendszere kórosan legyengült (például csontvelő, vagy veseátültetés után).[3](https://www.ncbi.nlm.nih.gov/pubmed/18519018/)


      Mindazonáltal, a két leggyakoribb helyzet, amikor a hemorrhágiás cystitis jelentkezik, az onkoterápia szövődményének tekinthető: kemoterápiát vagy sugárterápiát követően alakulhat ki. E két állapotot nevezik kemoterápiás cystitisnek (chemo-cystitisnek), illetve sugárterápiás cystitisnek (sugárcystitisnek) is. Megjegyzendő, hogy országonként és szerzőnként is változó, hogy hol mit értenek a hemorrhágiás cystitis alatt. E helyen a fogalmat a kétféle onkoterápia szövődményeként jelentkező állapot összefoglaló neveként használjuk.


      Van néhány olyan kemoterápiás szer, amely gyakran okoz hemorrhágiás cystitis-t. E szempontból különösen az oxazafoszforin vegyületcsoport képviselői, így a ciklofoszfamid és az ifoszfamid veszélyesek. Mindkettő elterjedt a kemoterápiás protokollokban, mint a szolid tumorok és a limfómák kezelésére használt drogok.[4](https://chemocare.com/chemotherapy/drug-info/cyclophosphamide.aspx).[5](https://chemocare.com/chemotherapy/drug-info/ifosfamide.aspx)


      Ha a 10 az Egyesült Államokban (és feltehetőleg a világ más részein is) leggyakrabban előforduló daganatos megbetegedést nézzük,[6](https://www.healthline.com/health/most-common-cancers) azt láthatjuk, hogy a ciklofoszfamidot, illetve az ifoszfamidot rendszeresen használják a következő rosszindulatú betegségek terápiájában (a gyakorisági sorrend zárójelben feltüntetve): emlőrák (1.), tüdőrák (2.), húgyhólyagrák (6.), Non-Hodgkin limfóma (7.), leukémia (10.) Ez utóbbinál a hemorrhágiás cystitis kialakulásának esélye 30%.[7](https://www.ncbi.nlm.nih.gov/pmc/articles/PMC2643320/) Továbbá az is megemlítendő, hogy HC-t nem csak ez a két kemoterápiás szer okozhat.


      Ami az említett anyagokkal kezelt pácienseket illeti, ellentmondásosak az adatok, hogy milyen eséllyel alakul ki náluk hemorrhágiás cystitis. Az incidenciát 7–53% közé teszik, súlyos vérzés e csoport 0,6–25%-ánál jelentkezik.[8](https://www.ncbi.nlm.nih.gov/pmc/articles/PMC2938536/) Gyakran az határozza meg, miként végezzék az onkoterápiát, hogy mi az a drogmennyiég, amit még nem vált ki toxikus hatásokat a húgyhólyagban. Sugárcystitis a medencetájék radioterápiáját követően az esetek 11–20%-ában jelentkezik.[9](https://www.ncbi.nlm.nih.gov/pubmed/31201826)


      A tünetek már a ciklofoszfamid, illetve az ifoszfamid első dózisát követően jelentkeznek, és általában 4–5 napig tartanak.[10](https://www.uptodate.com/contents/hemorrhagic-cystitis-in-cancer-patients) Ugyanakkor, egyes anyagok, mint a buszulfán, évekkel a terápiát követően is kiválthat cystitist.[11](https://www.ncbi.nlm.nih.gov/pubmed?term=6576177) A radioterápia mellékhatásaként sugárcystitis pedig akár 10–20 évvel később is jelentkezhet.[12](https://www.ncbi.nlm.nih.gov/pubmed?term=2403595)


      A jelenlegi irányelvek a megelőzés fontosságát hangsúlyozzák. A leggyakrabban használt módszerek a hiperhidratáció, a hólyagöblögetés (fiziológiás sóoldattal, lúgosítással vagy a nélkül), nagynyomású oxigénterápia, illetve mesna (amely egy szulfhidril vegyület) vagy a GAG-réteget regeneráló nátrium-hyaluronát instillálása.[13](https://www.ncbi.nlm.nih.gov/pubmed/8315426/),[14](https://www.ncbi.nlm.nih.gov/pubmed/8501819/),[15](https://www.ncbi.nlm.nih.gov/pubmed/1941060/),[16](https://journals.sagepub.com/doi/full/10.1177/2051415813512647) Ezek hatásosságát illetően azonban az adatok ellentmondásosak.


      Az irányelvek abban is egyetértenek, hogy a diagnosztizálást követően a javasolt kezelés az állapot súlyosságának függvénye kell, hogy legyen.[17](https://www.ncbi.nlm.nih.gov/pmc/articles/PMC2938536/),[18](https://journals.sagepub.com/doi/full/10.1177/2051415813512647) A hemodinamikai stabilitást (a véráramlás stabilitását) mindenképpen fenn kell tartani, ezért gyakorta vértranszfúzióra is szükség van.


      Enyhe esetekben a hidratálás, az intravénás vízhajtás, a fájdalomcsillapítás, illetve az antikolinerg hólyaggyógyszerek elegendőek. A húgyhólyag rendszeres átmosása is hatásos.


      Súlyosabb esetekben – más módszerek mellett – előtérbe kerül az intravezikális kezelés is. A kemocystitis terápiája általában néhány napig, míg a sugárcystitisé hat hónapig, vagy még tovább is eltarthat.[19](https://www.ncbi.nlm.nih.gov/books/NBK470594/) A vérzés gátlására számos anyagot használnak. A lizin aminosavhoz hasonló aminokapronsav gátolja a plazminogén aktivációját és serkenti a véralvadást.[20](https://www.ncbi.nlm.nih.gov/pubmed/1523745/) Az alum (amely egy alumínium-foszfát vegyület) fehérjekicsapódást okoz és csökkenti a hajszálerek áteresztőképességét.[21](https://www.ncbi.nlm.nih.gov/pubmed/3676666/) Az ezüst-nitrát kémiai koagulációt vált ki.[22](https://www.uptodate.com/contents/hemorrhagic-cystitis-in-cancer-patients/abstract/102) A súlyosan mérgező formalint ma már csak akkor alkalmazzák, ha a páciens semmilyen más kezelésre nem reagált, még a vérző nyálkahártya területek leégetésére sem.


      Az elmúlt években a HC kezelésében a figyelem a GAG-réteg helyreállítása felé fordult. Használtak már hyaluronsavat, chondroitin-szulfátot és pentozán-poliszulfát nátriumot is e célra.[23](https://www.ncbi.nlm.nih.gov/pubmed/20562794),[24](https://www.ncbi.nlm.nih.gov/pubmed/18751498),[25](https://www.ncbi.nlm.nih.gov/pubmed?term=15476520) Próbálkoztak már prosztaglandin és ösztrogének alkalmazásával is, bár az eredmények ellentmondásosak.[26](https://www.ncbi.nlm.nih.gov/pubmed/7801847?dopt=Abstract),[27](https://www.ncbi.nlm.nih.gov/pubmed?term=2162975),[28](https://www.ncbi.nlm.nih.gov/pubmed?term=28286609)


      A GAG-réteg helyreállítását célzó anyagok instillációjára hatékony eszköz lehet az UroDapter® alkalmazása.
  - type: refs
    title: Hivatkozások
    items:
      - title: "[1] https://www.healthline.com/health/hemorrhagic-cystitis"
        url: https://www.healthline.com/health/hemorrhagic-cystitis
      - title: "[2] https://www.ncbi.nlm.nih.gov/pubmed/628051/"
        url: https://www.ncbi.nlm.nih.gov/pubmed/628051/
      - title: "[3] https://www.ncbi.nlm.nih.gov/pubmed/18519018/"
        url: https://www.ncbi.nlm.nih.gov/pubmed/18519018/
      - title: "[4] https://chemocare.com/chemotherapy/drug-info/cyclophosphamide.aspx"
        url: https://chemocare.com/chemotherapy/drug-info/cyclophosphamide.aspx
      - title: "[5] https://chemocare.com/chemotherapy/drug-info/ifosfamide.aspx"
        url: https://chemocare.com/chemotherapy/drug-info/ifosfamide.aspx
      - title: "[6] https://www.healthline.com/health/most-common-cancers"
        url: https://www.healthline.com/health/most-common-cancers
      - title: "[7] https://www.ncbi.nlm.nih.gov/pmc/articles/PMC2643320/"
        url: https://www.ncbi.nlm.nih.gov/pmc/articles/PMC2643320/
      - title: "[8] https://www.ncbi.nlm.nih.gov/pmc/articles/PMC2938536/"
        url: https://www.ncbi.nlm.nih.gov/pmc/articles/PMC2938536/
      - title: "[9] https://www.ncbi.nlm.nih.gov/pubmed/31201826"
        url: https://www.ncbi.nlm.nih.gov/pubmed/31201826
      - title: "[10]
          https://www.uptodate.com/contents/hemorrhagic-cystitis-in-cancer-pati\
          ents"
        url: https://www.uptodate.com/contents/hemorrhagic-cystitis-in-cancer-patients
      - title: "[11] https://www.ncbi.nlm.nih.gov/pubmed?term=6576177"
        url: https://www.ncbi.nlm.nih.gov/pubmed?term=6576177
      - title: "[12] https://www.ncbi.nlm.nih.gov/pubmed?term=2403595"
        url: https://www.ncbi.nlm.nih.gov/pubmed?term=2403595
      - title: "[13] https://www.ncbi.nlm.nih.gov/pubmed/8315426/"
        url: https://www.ncbi.nlm.nih.gov/pubmed/8315426/
      - title: "[14] https://www.ncbi.nlm.nih.gov/pubmed/8501819/"
        url: https://www.ncbi.nlm.nih.gov/pubmed/8501819/
      - title: "[15] https://www.ncbi.nlm.nih.gov/pubmed/1941060/"
        url: https://www.ncbi.nlm.nih.gov/pubmed/1941060/
      - title: "[16] https://journals.sagepub.com/doi/full/10.1177/2051415813512647"
        url: https://journals.sagepub.com/doi/full/10.1177/2051415813512647
      - title: "[17] https://www.ncbi.nlm.nih.gov/pmc/articles/PMC2938536/"
        url: https://www.ncbi.nlm.nih.gov/pmc/articles/PMC2938536/
      - title: "[18] https://journals.sagepub.com/doi/full/10.1177/2051415813512647"
        url: https://journals.sagepub.com/doi/full/10.1177/2051415813512647
      - title: "[19] https://www.ncbi.nlm.nih.gov/books/NBK470594/"
        url: https://www.ncbi.nlm.nih.gov/books/NBK470594/
      - title: "[20] https://www.ncbi.nlm.nih.gov/pubmed/1523745/"
        url: https://www.ncbi.nlm.nih.gov/pubmed/1523745/
      - title: "[21] https://www.ncbi.nlm.nih.gov/pubmed/3676666/"
        url: https://www.ncbi.nlm.nih.gov/pubmed/3676666/
      - title: "[22]
          https://www.uptodate.com/contents/hemorrhagic-cystitis-in-cancer-pati\
          ents/abstract/102"
        url: https://www.uptodate.com/contents/hemorrhagic-cystitis-in-cancer-patients/abstract/102
      - title: "[23] https://www.ncbi.nlm.nih.gov/pubmed/20562794"
        url: https://www.ncbi.nlm.nih.gov/pubmed/20562794
      - title: "[24] https://www.ncbi.nlm.nih.gov/pubmed/18751498"
        url: https://www.ncbi.nlm.nih.gov/pubmed/18751498
      - title: "[25] https://www.ncbi.nlm.nih.gov/pubmed?term=15476520"
        url: https://www.ncbi.nlm.nih.gov/pubmed?term=15476520
      - title: "[26] https://www.ncbi.nlm.nih.gov/pubmed/7801847?dopt=Abstract"
        url: https://www.ncbi.nlm.nih.gov/pubmed/7801847?dopt=Abstract
      - title: "[27] https://www.ncbi.nlm.nih.gov/pubmed?term=2162975"
        url: https://www.ncbi.nlm.nih.gov/pubmed?term=2162975
      - title: "[28] https://www.ncbi.nlm.nih.gov/pubmed?term=28286609"
        url: https://www.ncbi.nlm.nih.gov/pubmed?term=28286609
---
