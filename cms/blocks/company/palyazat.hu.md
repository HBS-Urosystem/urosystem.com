---
id: palyazat
folder: company
fallback: ""
components:
  - type: grid
    slide: false
    components:
      - type: article
        title: ""
        button: ""
        text: >-
          ### Hólyagfájdalom szindróma hatékony kezelése káliummentes, nyújtott hatóanyagleadású készítménnyel

          **Kedvezményezett neve:** Happy Business Services Zrt. (ma: Urosystem
          Zrt.)\

          **A projekt címe:** Hólyagfájdalom szindróma hatékony kezelése kálium mentes, nyújtott hatóanyag leadású készítménnyel\

          **Szerződés száma:** 2018-1.1.2-KFI-2018-00195**\

          Szerződött támogatás összege:** 110.835.959.- HUF\

          **A támogatás mértéke:** 53%\

          **Pályázati kiírás:** 2018-1.1.2-KFI-2018-00195; KFI tevékenységének támogatása\


          ![NKFI pályázat](/uploads/nkfi.png)


          Az interstitialis cystitis, más néven hólyagfájdalom szindróma (közkeletű rövidítése: IC/BPS) egy igen ritkán diagnosztizált, gyógyíthatatlan hólyagbetegség, amely a legújabb adatok alapján sokkal több embert érint a nyilvántartásokhoz képest. E fájdalmas, kellemetlen tünetekkel járó hólyagbetegséget ugyanis az orvosi gyakorlat során sokszor csak évek múltán vagy egyáltalán nem ismerik fel, így a tünetek éveken keresztül megmaradnak, súlyosbodnak, ami a betegek tartós szenvedéséhez és rendkívül rossz életminőséghez vezet. A nemzetközi adatok alapján az IC/BPS állapotban szenvedő betegek száma igen magas (hazánkban minimum 20 000 fő), és e betegség csak mintegy 1-2%-ban kerül diagnosztizálásra. Komoly probléma, hogy jelenleg nincs semmilyen megbízható, orálisan adminisztrált gyógyszer a betegség kezelésére. E hiány pótlására egy olyan hatékony gyógyszer, táplálékkiegészítő, illetve gyógyhatású, nem gyógyszernek minősülő készítmény kifejlesztését tűztük ki célul, amely jelentősen enyhíti a tüneteket és nem rendelkezik káros mellékhatásokkal. Előzetes vizsgálataink alapján a megoldás egy 500 mg káliummentes citrát hatóanyag-tartalmú nyújtott hatóanyag leadású tabletta formájú táplálék-kiegészítő, illetve gyógyhatású, nem gyógyszernek minősülő készítmény; ennek kutatása, kifejlesztése, iparjogvédelme jelen projekt tárgya. Jelenleg nincs olyan – az IC/BPS indikáció kezelésére alkalmas – törzskönyvezett gyógyszerkészítmény, amely rendelkezne az említett tulajdonságokkal. Figyelembe véve a citrátkészítmények gyors felezési idejét, illetve az IC/BPS kezelésnél elvárt folyamatosan semleges közeli pH-jú vizeletet, szükségszerűnek láttuk egy olyan új készítmény kifejlesztését, amely a világon egyedülálló módon biztosítja a nap 24 órájában azt a kémhatást, mellyel az IC/BPS betegek tünetei tartósan enyhíthetőek. A készítményünk nem tartalmaz káliumiont, amely tapasztalataink szerint fokozza a hólyagirritációt. A nyújtott hatóanyag leadásnak köszönhetően a betegeknek csupán 2x1 napi adagolást kell alkalmazniuk, a semleges közeli vizelet pH-t biztosítandó. A kutatási projekt vezetője az a Dr. Lovász Sándor, aki az IC/BPS legismertebb és legelismertebb hazai kutatója. Elsősorban az ő szakmai eredményeire támaszkodva fog a projekt megvalósulni. 


          A Happy Business Services Zrt. (ma: Urosystem Zrt.), mint a projekt megvalósítója, rendelkezik mindazon szakmai, illetve infrastrukturális háttérrel, amely a projekt megvalósításához és a hosszú távú fenntartáshoz szükséges. 


          E fenntarthatóságot a hazai ismert betegek folyamatos kezelésével, illetve a magyar és nemzetközi betegképviseleti szervezetek segítségével az előzetesen felmért megrendelések alapján látjuk biztosítva. Célunk, hogy a projekt megvalósítása során a termék kifejlesztése és engedélyezése megtörténjen, és alkalmassá váljon a sorozatgyártásra. A betegszám ismeretében – az érintettek száma a világon többmillióra tehető – a készítmény, illetve a terápia várhatóan gyorsan elterjed, hiszen jelenleg nincs az IC betegek savas vizeletének savasságát a pH beállításával egyenletesen csökkentő, az állandó fájdalmat tartósan enyhítő megoldás. A hagyományos lúgosító tabletták ugyanis nem csökkentik hatékonyan a fájdalmat: nem biztosítanak egyenletes vizelet pH-t, és a káliumtartalom miatt a hólyagirritáció és a fájdalom folyamatosan jelentkezik.
        anchor: nkfi
      - hidden-type: article
        title: ""
        button: ""
        text: >-
          ### Nőbetegek önkatéterezésére szolgáló gyógyászati segédeszköz
          prototípusának kifejlesztése
          
          **Kedvezményezett neve:** Happy Business Services Zrt. (ma: Urosystem
          Zrt.)\

          **A projekt címe:** Nőbetegek önkatéterezésre szolgáló gyógyászati segédeszköz prototípusának kifejlesztése\

          **Szerződött támogatás összege:** 116 334 000,- HUF\

          **A támogatás mértéke:** 61%\

          **Pályázati kiírás:** GINOP-2.1.7-15 Prototípus, termék, technológia-, és szolgáltatásfejlesztés\

          **A projekt tervezett befejezési dátuma:** 2018. december 7.


          ![GINOP pályázat](/uploads/ginop.png)


          Pályázatunk egy olyan moduláris felépítésű gyógyászati segédeszköz prototípusának kifejlesztését célozza meg, amely a nőbetegek önkatéterezését nagymértékben megkönnyíti. Gyorsabbá, egyszerűbbé és biztonságosabbá teszi a katéter bevezetését, így sok olyan beteg is élvezheti az önkatéterezés előnyeit, akik eddig nem tudták megtanulni vagy kivitelezni azt.


          Az eszközzel többféle beteg helyzetét is jelentősen megkönnyíthetjük: azokét, akik rendszeres hólyagcsapolásra szorulnak, akik gyógyszeres hólyagkezelésre szorulnak, és akik mindkettőt igénylik.


          A primer módon értettek az intestitialis cystitisben, más néven hólyagfájdalom szindrómában (közkeletű rövidítése: IC/BPS) szenvedők. Az ő rendszeres katéterezésük komoly fájdalommal, és fertőzésveszéllyel jár, ráadásul minden kezelés orvosi beavatkozást (katéterbevezetést) igényel. Az érintettek száma az USA-ban mintegy 5 millióra tehető. Magyarországon feltehetőleg legalább 20 000 fő szenved IC/BPS-ben – a pontos adat nem ismert, mivel a betegséget sajnos rendkívül ritkán diagnosztizálják. 


          A tervezett segédeszköz a vizelet lecsapolásán túlmenően megkönnyíti a hólyag gyógyszeres kezelését (katéteren keresztül, gyógyszeroldattal történő feltöltését), valamint lehetővé teszi az általunk már szabadalmi bejelentéssel védett katéter nélküli hólyagkezelés módszerének alkalmazását is. Eszközünk segítségével a katéterezést vagy a húgyhólyag katéter nélküli feltöltését a nőbeteg önállóan, orvosi beavatkozás nélkül el tudja végezni. Az eszköz pontos, gyors katéter bevezetést, és csökkentett fertőződési veszélyt biztosít.


          A fejlesztést több munkafázisra osztjuk, melyből egyes feladatok párhuzamosan zajlanak. Az első és legfontosabb maga a prototípus megtervezése és kifejlesztése. Már ezen munkaszakasszal párhuzamosan megkezdődött a marketing tevékenység a marketing tanulmány elkészítése, melynek célja egyrészt a tervezés során meghatározandó célirányok érvényesítése, másrészt azon piac felmérése, ahol a prototípus sikerrel alkalmazható lehet.


          Az elkészült prototípusokat humán vizsgálatnak fogjuk alávetni. A több hónapos tesztelés során a kiválasztott alanyok egyrészt kérdőívvel segítik munkánkat, másrészt az orvosi vizsgálatok és visszajelzések adják meg majd az eredményeket. A tesztelésnek köszönhetően várhatóan az ergonómiailag legjobb termék kerül majd gyártásra.


          A prototípus elkészítéséhez és piacra viteléhez mind a szellemi, mind pedig a szükséges infrastrukturális háttér biztosított.


          A projekt a pécsi orvosi egyetemmel szoros szakmai együttműködésben, pécsi telephelyünkön valósul meg.
        anchor: ginop
    title: Pályázatok
    anchor: palyazatok
---
