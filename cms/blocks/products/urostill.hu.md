---
id: urostill
folder: products
fallback: en
components:
  - type: article
    text: >-
      Az UroStill® eszközzel könnyű megtalálni a húgycsőnyílást – nélküle az
      komoly nehézségeket okoz a női pácienseknek.


      Könnyű elsajátítani a használatát – ezt követően a páciens külső segítség nélkül végezheti az önkezelést.


      Az önkezelés csökkenti az orvosnál tett látogatások számát, s ezzel a költségeket és az utazásra fordított időt is.


      A kezelőorvos hozzáférhetősége helyett a kezelés időpontjait a páciens igényeihez lehet igazítani.


      Az UroStill® eszköz része az UroDapter® urológiai fecskendő adapter, így az önkezeléshez nincs szükség katéterre.


      Praktikus és diszkrét hordozótáskájában az alaptartozékok és az opciós elemek is elhelyezhetőek.


      ![UroStill®](/uploads/dsc00166.jpg.sm.jpg)


      Az IC/BPS intravezikális terápiájának a jövőjét az UroStill® eszköz jelenti. 


      Ugyanakkor  más, rendszeres instillációt igénylő betegségek kezelésében is alkalmazható: ezek közé tartoznak a chemo- és sugárcystitisek és a krónikus hólyagfertőzések.
    subhead: Az UroStill® előnyei
  - type: qas
    fixed: false
    title: ""
    items:
      - q: Mi az öninstilláció?
        text: >+
          A húgyhólyag húgycsőnyíláson, illetve húgycsövön keresztül,
          gyógyszeroldattal történő feltöltését hívják instillációnak. E
          műveletet hagyományosan egészségügyi szakemberek végzik el. 


          A férfi pácienseknek nem okoz különösebb nehézséget saját maguknak elvégezni az instillációt. A nők viszont csak nagy nehézségek árán tudják a húgycsőnyílást megtalálni: többségük csak hosszas tanulási folyamat után, vagy még úgy sem képes az öninstillációra. E probléma leküzdésére fejlesztettük ki az UroStill® eszközt.


          ![UroStill®](/uploads/dsc00240.jpg.sm.jpg "(A termék a fecskendőt nem tartalmazza.)")

      - q: Az UroStill® működési elve
        text: >-
          Az eszköz a következő elemekből áll: 


          * UroDapter®, 

          * toldó, 

          * háromágú csap, 

          * UroStill® befogó (50 ml-es fecskendőkhöz) és szűkítőgyűrű (20 ml-es fecskendőkhöz).


          Az opcionális elemek: endoszkópos kamera, tablet, tabletállvány. Ezeket az elemeket tőlünk is megvásárolhatja, de másutt is beszerezheti.


          A steril fogyóeszközökből – ezek az UroDapter®, a toldó és a háromágú csap – minden instillációhoz új darabra van szüksége (egyszer használatos elemek).


          ![UroStill®](/uploads/uroStill_assembled_02.sm.jpg "(A termék a fecskendőt nem tartalmazza.)")


          A húgycsőbe mindössze az UroDapter® csúcsa, rövid orrésze hatol be. Az UroDapter®-t egy összekötő elem csatlakoztatja a fecskendőre erősített háromágú csaphoz. Ezeken keresztül jut a kezeléshez szükséges oldat a húgycsőbe, majd a húgyhólyagba. (A termék a fecskendőt nem tartalmazza.)


          Az UroStill® központi eleme az a (többször használatos) befogó, amely a fecskendőt és a mikro-videókamerát rögzíti. E befogó olyan szögben és távolságban rögzíti az endoszkópos kamerát, hogy az tökéletes képet közvetítsen az UroDapter® hegyéről és a húgycsőnyílásról. (E szervet a kamera LED lámpái egyben meg is világítják.) A kamera közvetítette kép bármilyen kompatibilis eszközön – okostelefonon, tableten, PC-n stb. – megjeleníthető. A kisebb eszközöket (például tableteket, telefonokat) állványon lehet stabilan elhelyezni. A kamera (6 LED, micro USB, 7 mm átmérő CA00523), az állvány és az okoseszköz (az ajánlatunk: Huawei Media Pad T3 8.0 16GB) az UroStill® opcionális elemei.


          A páciens az öninstillációt bármilyen, számára kényelmes pózban elvégezheti, miközben a képernyőn folyamatosan nyomon tudja követni az önkezelést.
      - q: Miért jó az önkezelés?
        text: >-
          Egyre többet tudni az IC/BPS betegségről, ezért emelkedik a
          diagnosztizált esetek száma is (noha az még mindig tragikusan
          alacsony, hazánkban 2–3%-ra tehető). Ezért egyre több olyan páciens
          lesz, akiknek rendszeres instillációs kezelésre van szükségük. Az
          egészségügyi rendszer azonban már a jelenlegi mennyiséggel sem képes
          megküzdeni. A vizitek ideje, az utazás okozta nehézségek és a
          terapeuták alacsony száma költségessé teszi a kezeléseket. Az előre
          meghatározott időpontokban elvégzett instilláció pedig gyakran vezet
          alul- vagy túlkezeltséghez.


          Az UroStill® segítségével a páciensek – a kezelőorvosuk útmutatásait követve – saját magukat is kezelhetik, amikor csak úgy érzik, hogy szükségük van rá.
  - type: video
    source: youtube
    title: ""
    id: GR2fk6xSquQ
    anchor: video
    subhead: Videobemutató az UroStill® eszköz összeszereléséről és használatáról
  - type: links
    title: ""
    anchor: downloads
    items:
      - src: ""
        url: uploads/UroStill_hasznalati_utmutato_v1_2.pdf
        title: Használati útmutató
      - url: uploads/HA_Self_Instillation.pdf
        title: Bővebben az öninstillációról
        src: ""
    marker: /uploads/bxs-file-pdf.svg
    subhead: Letöltések
---
