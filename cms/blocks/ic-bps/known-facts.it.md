---
id: known-facts
folder: ic-bps
fallback: en
components:
  - type: article
    title: I fatti noti
    text: >-
      Le cause dell’IC/BPS non sono ancora note. Le spiegazioni possibili sono
      la disfunzione dei nervi correlati, problemi autoimmuni, reazioni
      allergiche e lo stress. Anche i fattori ereditari possono avere un ruolo.
      Comunque, nessuna di queste ipotesi è stata dimostrata scientificamente.


      D'altra parte, questa stessa condizione è stata descritta bene.<sup>[1]</sup> I sintomi si manifestano a causa dello stato inadeguato della mucosa vescicale e della parte superiore dell'uretra. Lo strato mucoso superficiale sano della mucosa - che consiste in glicosamminoglicano o GAG - impedisce a sali, acidi e altri prodotti metabolici (essendo presenti nelle urine naturalmente) di entrare negli strati più profondi della parete della vescica e di irritare i recettori del dolore situati sotto la mucosa. In caso dell’IC/BPS, questo strato di GAG viene danneggiato e permette che composti sopra descritti raggiungano i recettori. Ciò provoca un'infiammazione sterile - in cui non sono presenti batteri - che può diffondersi anche agli strati più profondi della parete vescicale e conduce a una quantità accresciuta di mastociti. Queste cellule producono istamina, che aumenta il dolore. La costante irritazione aumenta il numero di recettori del dolore, il che peggiora i sintomi. Se l'infiammazione persiste durante vari anni, nel tessuto edematoso altri elementi del tessuto connettivo si accumulano, di modo che la parete vescicale perda le sue proprietà elastiche. Alla fine di questo processo, può svilupparsi una vescica allo stadio terminale (una vescica rigida con capacità molto bassa), il che è una condizione irreversibile. La parete spessa e rigida della vescica comprime lentamente gli ureteri e, di conseguenza, un’insufficienza renale può comparire.


      Poiché la causa della perdita dello strato di glicosamminoglicani (strato di GAG) è sconosciuta, è impossibile prevenire l’IC/BPS. Inoltre, non esiste una terapia disponibile che possa curare questa condizione per sempre. La diagnosi precoce e il trattamento adeguato possono fermare la progressione dell'IC/BPS.
  - type: refs
    title: Riferimenti
    items:
      - title: "[1] Hanno PM, Wein AJ, Malkowicz SB. Penn Clinical Manual of Urology
          2017 217–34 - Video on the
          topic: https://www.youtube.com/watch?v=aQuh7iRZYT8"
        url: https://www.youtube.com/watch?v=aQuh7iRZYT8
---
