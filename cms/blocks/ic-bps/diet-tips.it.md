---
id: diet-tips
folder: ic-bps
fallback: en
components:
  - type: article
    title: Come elaborare la propria dieta IC/BPS?
    text: >-
      Indipendentemente da qualsiasi altra terapia applicata in caso di sintomi
      gravi, vale la pena che i pazienti con IC/BPS aiutino il recupero anche
      con i cambiamenti dello stile di vita. Una delle parti più importanti è
      creare la migliore dieta possibile.


      La pietra angolare della dieta IC/BPS è astenersi da cibi e bevande che possono irritare la vescica; farlo può confortare quell’organo.


      Ogni persona risponde in modo diverso a un alimento determinato, quindi non esiste una dieta valida per tutti che sia efficace per tutti. Tuttavia, c’è molta esperienza raccolta dai pazienti e tra essi, quindi è facile fare un elenco di cibi e bevande che nella maggior parte dei casi non scatenano i sintomi e di quelli che di solito causano problemi.


      Inoltre, ci sono alcuni consigli generali che aiutano a far fronte alla malattia.


      1. È meglio mangiare più volte e in quantità minori che mangiare molto 1-2 volte al giorno.

      2. Sempre vale la pena di fare un diario della dieta e annotare tutto ciò che si mangia e si beve.

      3. La maggior parte dei pazienti può prendere quanto segue senza problemi: riso, patate, pasta, carne, pesce e la maggior parte delle verdure. È facile preparare un cibo adeguato, nutriente e delizioso solo con questi ingredienti.

      4. Nella maggior parte dei casi i seguenti cibi e bevande attivano i sintomi: caffeina, alcol, bevande gassate (frizzanti), cibi caldi e piccanti, cioccolato, panna acida, yogurt, soia, diversi tipi di frutta e pomodoro.

      5. Tisane e infusi spesso causano irritazione. È meglio evitarli anche se alcune fonti li inseriscono nell’elenco delle bevande consigliate.

      6. Vale la pena di leggere l’etichetta e la confezione di tutto ciò che si acquista. Più breve è l'elenco degli ingredienti, più è probabile che possa essere consumato in sicurezza. Alcuni conservanti (ad es. nitrito) possono causare problemi: si trovano, ad esempio, in diversi tipi di salumi.

      7. Per quanto riguarda le vitamine, la vitamina C (in una dose superiore a 500 mg/giorno) e B possono scatenare i sintomi. Quando possibile, scelga prodotti che contengono soltanto una vitamina o un oligoelemento essenziale invece di acquistare integratori alimentari combinati.

      8. Se Lei ha qualche allergia o intolleranza oltre all’IC/BPS, deve astenersi dagli ingredienti sopramenzionati.


      Per identificare i gruppi di cibi e bevande che possa consumare in sicurezza, applichi una dieta di esclusione.


      ### Che cos’è una dieta di esclusione?


      Seguendo una dieta di esclusione, nella prima fase, deve eliminare tutti i cibi e le bevande che provocano problemi alla maggior parte dei pazienti con IC/BPS. (cfr. l’elenco sotto.) È fondamentale seguire rigorosamente la dieta e deve prestare attenzione alla lista degli ingredienti del pasto pronto o istantaneo che acquista. Quando è asintomatico, inizi a introdurre ogni cibo o bevanda che vorrebbe; uno per uno e in piccole quantità. (Questa è la così chiamata fase di provocazione.) Registri tutto nel Suo diario della dieta e annoti se si verifica qualche sintomo. Una volta che é in grado di identificare il cibo o la bevanda che innesca i sintomi, deve eliminarlo dalla Sua dieta.


      I seguenti cibi e bevande causano problemi per la maggior parte dei pazienti con IC/BPS:


      * bevande alcoliche

      * bevande contenenti caffeina (caffè, tè nero o verde)

      * bevande gassate (frizzanti)

      * ananas, fragola, arancia, pompelmo, uva, mela e qualsiasi bevanda a base di essi

      * cibo in salamoia o qualsiasi cosa fatta con aceto (ad es. crauti)

      * pomodoro, sia crudo che come ingrediente (ad es. ketchup)

      * prodotti contenenti soia

      * cioccolato (eccezione: cioccolato bianco)

      * cibo zuccherato; torte, biscotti o crostate – in grandi quantità

      * dolcificanti artificiali o conservanti

      * cibi piccanti e speziati (spezie da evitare: pepe, paprika, peperoni, peperoncino, curry; anche vaniglia, cannella o chiodi di garofano possono causare problemi)

      * tisane, infusi o estratti


      Durante la dieta di esclusione, deve evitare tutto ciò che è elencato sopra, per quattro settimane, insieme a qualsiasi altro ingrediente che, personalmente, pensa che scateni i sintomi. Deve essere paziente, perché l’effetto della dieta si manifesta lentamente.


      Nel passaggio successivo, può provare a introdurre tutto ciò che previamente aveva escluso, uno per uno. Ogni prova dovrebbe durare tre giorni.


      Il primo giorno, il cibo o la bevanda in questione in una quantità molto moderata.


      Il secondo giorno, può aumentare la dose.


      Supponendo che si senta ancora bene, il terzo giorno provi a consumare la quantità che avrebbe preso normalmente.


      Se il cibo o la bevanda che ha appena testato non ha causato problemi, può consumarlo in sicurezza in futuro.


      Se ha riscontrato solo sintomi lievi può comunque testare quel cibo o bevanda, ma solo in piccole quantità e con parsimonia.


      In caso di sintomi gravi, purtroppo, deve astenersi dal cibo o dalle bevande che causano i sintomi. (Per alleviare i sintomi, beva molta acqua.)


      Non si disperi se il suo cibo preferito si trova nella “lista degli esclusi”! Ogni paziente con l’IC/BPS risponde in modo diverso a un determinato cibo o bevanda: non è impossibile che Lei non debba eliminare ciò che ama. (In realtà, alcuni pazienti con IC/BPS sono in grado di bere caffè anche se la caffeina provoca dolore per la maggior parte dei pazienti con IC/BPS.) Comunque, sia paziente: segua sempre rigorosamente i passaggi e testi ogni singola cosa per tre giorni.


      Vale la pena di annotare quale prodotto o quale marca ha acquistato di un determinato alimento. Anche l’elenco completo degli ingredienti dei prodotti di diverse aziende può essere diverso: a volte, non il cibo o la bevanda che prova attiva i sintomi, ma uno degli ingredienti extra lo fa. In questo caso, deve evitare soltanto il prodotto che causa i problemi, non il tipo di cibo o bevanda in sé.
---
