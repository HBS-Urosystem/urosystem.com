---
id: whatis-icbps
folder: ic-bps
fallback: en
components:
  - type: article
    title: Mi az IC/BPS?
    text: >-
      Az interstitiális cystitis/hólyagfájdalom szindróma (angolul interstitial
      cystitis/bladder pain syndrome, közismert rövidítése: IC/BPS) egy olyan,
      húgyúti fájdalmakkal járó krónikus, fokozatosan romló, progresszív
      lefolyású állapot, amely rendkívül kedvezőtlenül befolyásolja a páciens
      életminőségét. A betegség legjellemzőbb tünetei – a gyakori vizelés és a
      fájdalom – jelentős mértékben akadályozza a munkavégzést, a szexuális
      együttlétet, a szociális életet és az éjszakai pihenést.


      Jelenlegi tudásunk szerint az IC/BPS végleges meggyógyítására nincs mód. Ugyanakkor, megfelelő kezeléssel a páciens évekre tünetmentessé tehető, normális életminősége megőrizhető. A terápia, melynek részét képezi a páciens állapotának nyomon követése, rendszerint hosszú évekig, akár egész életen át eltart.


      Jelenleg még a legfejlettebb egészségügyi rendszerrel rendelkező országokban is csak a páciensek mintegy 5–10%-át diagnosztizálják, holott a legújabb becslések alapján az IC/BPS az emberek mintegy 2,4%-át érinti. Sajnos, minél később diagnosztizálnak valakit, annál súlyosabbak a betegség tünetei.


      Az Urosystem küldetése, hogy teljes körű megoldást nyújtson az IC/BPS páciensek számára – a diagnózistól a terápia minden szintjéig.


      A Cukorbetegek és Emésztési és Vesebetegségek Nemzetközi Intézete (National Institute of Diabetes and Digestive and Kidney Diseases; NIDDK) meghatározása alapján az interstitiális cystitis/hólyagfájdalom szindróma (IC/BPS) olyan krónikus, hosszan fennálló állapot, amely fájdalmas húgyúti tüneteket okoz.[1] E tünetek nagyban befolyásolják a páciens életminőségét.[2] Ahogy az IC/BPS progrediál (előrehalad), a fájdalom és a gyakori vizelés (amely a napi 80 alkalmat is meghaladhatja) egyre jelentősebb mértékben akadályozza a munkavégzést, a szexuális együttlétet, a szociális életet és az éjszakai pihenést.[3]


      Jelenlegi tudásunk szerint az IC/BPS végleges meggyógyítására nincs mód.[4] Megfelelő kezeléssel azonban a páciens akár évekre tünetmentessé is tehető, normális életminősége megőrizhető. A terápia, melynek a páciens állapotának nyomon követése is részét képezi, rendszerint hosszú évekig, akár egész életen át eltart. Mivel a diagnosztizált esetek száma egyre emelkedik, a jövőben az IC/BPS egyre nagyobb nyomást fog gyakorolni az egészségügyi intézményrendszerre.
  - type: refs
    title: Hivatkozások
    items:
      - title: "[1]
          https://www.niddk.nih.gov/health-information/urologic-diseases/inters\
          titial-cystitis-painful-bladder-syndrome/definition-facts"
        url: https://www.niddk.nih.gov/health-information/urologic-diseases/interstitial-cystitis-painful-bladder-syndrome/definition-facts
      - title: "[2] https://www.ncbi.nlm.nih.gov/pmc/articles/PMC5730899/"
        url: https://www.ncbi.nlm.nih.gov/pmc/articles/PMC5730899/
      - title: "[3] https://pubmed.ncbi.nlm.nih.gov/20719340/"
        url: https://pubmed.ncbi.nlm.nih.gov/20719340/
      - title: "[4] https://www.niddk.nih.gov/health-information/urologic-diseases/inte\
          rstitial-cystitis-painful-bladder-syndrome/treatment"
        url: https://www.niddk.nih.gov/health-information/urologic-diseases/interstitial-cystitis-painful-bladder-syndrome/treatment
---
