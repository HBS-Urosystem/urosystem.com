---
id: diet-tips
folder: ic-bps
fallback: en
components:
  - type: article
    text: >-
      ללא קשר לכל טיפול אחר המיושם במקרה של הופעת תסמינים חמורים, כדאי לחולים
      בדלקת משתית השלפוחית/ תסמונת שלפוחית השתן הכאובה לבצע שינויים באורח החיים,
      אשר יסייעו בהחלמה. אחד החלקים החשובים ביותר, הוא ליצור את הדיאטה הטובה
      ביותר, ככל האפשר.


      אבן היסוד של דיאטת דלקת משתית השלפוחית/ תסמונת שלפוחית השתן הכאובה הוא להימנע מכל מזון או משקה, אשר יכול לגרות את שלפוחית השתן, פעולה זו יכולה להקל על האיבר הזה.


      כל אדם מגיב למזון מסוים בצורה שונה, ולכן אין דיאטה אחת שמתאימה לכולם ויעילה לכולם. עם זאת, היה ניסיון רב שנאסף ע"י מטופלים ומהם, ולכן קל להכין רשימה של מזון ומשקאות, אשר אינם מעוררים את התסמינים ברוב המקרים- וללא אלה שגורמים בדרך כלל לבעיות.


      יש גם כמה עצות כלליות לסיוע להתמודדות עם המחלה.


      טוב יותר לאכול כמה פעמים ביום ובכמויות קטנות, מאשר לאכול הרבה פעם-פעמיים ביום.

      תמיד עדיף לעשות יומן דיאטה ולרשום כל דבר שאוכלים ושותים.

      רוב המטופלים יכולים לצרוך את המזונות הבאים, בלי בעיה: אורז, תפוחי-אדמה, פסטה, בשר, דגים ואת מרבית הירקות. קל להכין ארוחה טובה, מזינה וטעימה אפילו רק מהמרכיבים האלה.

      ברוב המקרים, המזונות המשקאות הבאים מעוררים את התסמינים: קפאין, אלכוהול, משקאות תוססים, אוכל מתובל וחריף, שוקולד, שמנת חמוצה, יוגורט, סויה, מיני פירות ועגבניות.

      תה צמחים וחליטות גורמים לעיתים קרובות לגירוי. עדיף להימנע מהם, גם אם מקורות מסוימים מכניסים אותם לרשימת המשקאות המומלצים.

      כדאי לקרוא מה כתוב על התווית ועל האריזה של כל דבר שקונים. ככל שרשימת המרכיבים קצרה יותר, סביר להניח שיהיה ניתן לצרוך את המוצר בבטחה. חומרים משמרים מסוימים (למשל, ניטריט) עלולים לגרום לבעיות- ניתן למצוא אותם למשל, בכמה סוגים של נקניקים.

      בקשר לויטמינים, ויטמין C (בכמות של יותר מ500 מ"ג ליום) וויטמין B יכולים לעורר תסמינים. אם זה אפשרי, קנו מוצרים המכילים רק סוג ויטמין אחד או יסודות קורט חיוניים, במקום לקנות תוספי תזונה משולבים.

      אם יש לך אלרגיה או רגישות מסוימת מלבד דלקת משתית השלפוחית/ תסמונת שלפוחית השתן הכאובה, את/ה צריכ/ה להימנע גם מהמזונות או המשקאות הגורמים לאלרגיה או יש לך רגישות אליהם.


      כדי לברר אילו סוגי מזונות ומשקאות תוכלו לצרוך בבטחה, עשו דיאטת אלימינמציה.


      ### מהי דיאטת אלימינציה?


      במסגרת דיאטת אלימינציה, בשלב הראשון עליך להוציא מהתפריט את כל המזונות והמשקאות שגורמים לבעיות אצל רוב החולים בדלקת משתית השלפוחית/ תסמונת שלפוחית השתן הכאובה. (ראה את הרשימה למטה.) חשוב להקפיד על דיאטה קפדנית, ועליך לשים לב לרשימת המרכיבים של כל ארוחה מוכנה או מיידית שאתה קונה. כאשר אתה נטול תסמינים, התחל לצרוך כל מזון או משקה, אשר תרצה, בזה אחר זה ולאט לאט. (זה נקרא שלב פרובוקציה). רשום את כל הדברים ביומן הדיאטה שלך וציין אם מופיע תסמין כלשהו, לאחר צריכת מזון או משקה מסוים. ברגע שאתה מסוגל לזהות מזון או משקה המעורר את התסמינים, אתה צריך להוציא אותו מהתפריט היומי שלך.


      המזונות והמשקאות הבאים גורמים לבעיות אצל רוב החולים בדלקת משתית השלפוחית/ תסמונת שלפוחית השתן הכאובה:


      *משקאות אלכוהוליים                                                                        

      *משקאות המכילים קפאין (למשל, קפה, תה ירוק או שחור)                                                                                     *משקאות תוססים                                                                                                                                    *אננסים, תותים, תפוזים, אשכוליות, ענבים, תפוחים וכל משקה העשוי מהם                                                        *אוכל כבוש, או כל דבר שמכינים עם חומץ (למשל, כרוב כבוש)                                                                      *עגבניות, גם גולמיות וגם כמרכיב (למשל, קטשופ)                                                                                      *מוצרים המכילים סויה                                                                                                                            *שוקולד (מלבד: שוקולד לבן)                                                                                                                    *אוכל מסוכר: עוגות, עוגיות או תמליאים- בכמויות גדולות                                                                              *ממתיקים או חומרים משמרים מלאכותיים                                                                                                    *אוכל מתובל וחריף (תבלינים שיש להימנע מהם: פלפל, פפריקה, פפרוני, צ'ילי, קארי, וניל, קינמון או ציפורן, אשר יכולים גם לגרום לבעיות)                                                                                                                                             *תה צמחים, חליטות או תמציות


      בזמן דיאטת האלימינציה, אתה צריך להימנע מכל המזונות והמשקאות הרשומים למעלה, למשך ארבעה שבועות, יחד עם כל מרכיב אחר, שלדעתך, מעורר את התסמינים. אתה צריך להיות סבלני, כי ההשפעה של הדיאטה באה לידי ביטוי לאט.


      בשלב הבא, אתה יכול לנסות לצרוך כל מה שהוצאת מהתפריט, אחד אחד. כל בדיקה של מרכיב אמורה להימשך שלושה ימים.


      ביום הראשון, יש לצרוך את האוכל או המשקה שבחרת, בכמות קטנה מאוד.


      ביום השני, הגבר את המינון.


      בהנחה שאתה עדיין מרגיש טוב, ביום השלישי, נסה לצרוך את הכמות שהיית צורך בדרך כלל.


      אם המשקה או המזון שבחנת עתה, לא גרם לך לבעיות, תוכל לצרוך אותו בבטחה בעתיד.


      אם חווית תסמינים קלים, עדיין תוכל לצרוך את המזון או המשקה שבחנת, אך רק בכמויות קטנות ובאופן חסכני.


      במקרה של תסמינים קשים, למרבית הצער, תצטרך להימנע מהמזונות ומהמשקאות האלה. (כדי להפחית את התסמינים, שתה הרבה מים).


      אל תרגיש מיואש, אם תמצא את המאכל האהוב עליך ברשימה של "המזונות הלא נכללים"! כל חולה בדלקת משתית השלפוחית/ תסמונת שלפוחית השתן הכאובה מגיב באופן שונה למשקה או למזון מסוים- לא מן הנמנע, כי אינך צריך להוציא מהתפריט את מה שאתה אוהב. (למעשה, חולים מסוימים בדלקת משתית השלפוחית/ תסמונת שלפוחית השתן הכאובה מסוגלים לשתות קפה, גם אם קפאין גורם לכאבים אצל מרבית החולים בדלקת משתית השלפוחית/ תסמונת שלפוחית השתן הכאובה.) עם זאת, היו סבלניים: עקבו תמיד אחר השלבים בקפדנות ובחנו כל דבר במשך שלושה ימים.


      כדאי לציין איזה מוצר או איזה מותג קניתם ממזון מסוים. רשימת המרכיבים המלאה של מוצרים מחברות שונות יכולה להיות שונה גם כן-  לפעמים, לא המזון או המשקה שאתה בוחן גורם לתסמינים, אך אחד המרכיבים הנוספים עושה זאת. במקרה זה, עליך להימנע רק מהמרכיב הנוסף הגורם לבעיות, ולא מסוג המזון או המשקה עצמו.
---
