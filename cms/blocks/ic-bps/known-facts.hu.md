---
id: known-facts
folder: ic-bps
fallback: en
components:
  - type: article
    text: >-
      Az IC/BPS kialakulásának pontos oka jelenleg még nem ismert. Elképzelhető,
      hogy az idegműködés rendellenességei, autoimmun problémák, allergiás
      reakciók vagy a stressz okozzák, de lehet, hogy csak súlyosbítják a
      betegség tüneteit. Az sem zárható ki, hogy az IC/BPS-re való hajlam
      örökölhető. Mindazonáltal, eddig még egyik hipotézist sem sikerült
      tudományos alapossággal igazolni.


      Magát az állapotot viszont már jól leírták.[1] A tünetek oka a húgyhólyagot, illetve a húgycső felső szakaszát fedő nyákréteg elégtelensége. Az egészséges nyákréteg, amely a nyálkahártyát fedi, megakadályozza, hogy a vizeletben természetes állapotban is jelen lévő sók, savak és anyagcseretermékek behatolhassanak a hólyagfal mélyebb rétegeibe, tartósan irritálva az ott található fájdalomreceptorokat. Ezt a réteget úgynevezett glükozaminoglikánok alkotják; röviden, mint GAG-rétegnek nevezzük.  IC/BPS esetében ez a GAG-réteg megsérül, és az említett anyagok eljutnak a nyálkahártya alatt lévő idegvégződésekhez, receptorokhoz. A tartós kémiai irritáció eredményeként steril (baktériummentes) gyulladás alakul ki, amely átterjedhet a hólyagfal mélyebb rétegeire is. Felszaporodnak a hízósejtek, amelyek hisztamint termelnek és fokozzák a fájdalmat. Az állandó irritáció hatására növekszik a fájdalomreceptorok száma is, ami tovább rontja a tüneteket. Ha a gyulladás éveken át fennáll, ödémás szöveti változások lépnek fel, majd hegesedés alakul ki, s a húgyhólyag fala pedig elveszti rugalmasságát. E folyamat végén rendkívül kis kapacitású, rugalmatlan, úgynevezett zsugorhólyag alakul ki – ez az állapot már visszafordíthatatlan. A vastag, merev hólyagfal összeszoríthatja a húgyvezetéket, ami végül is veseelégtelenséghez vezethet.


      Mivel a GAG-réteg elégtelenség kialakulásának oka ismeretlen, az IC/BPS-t nem tudjuk megelőzni. Sajnos olyan kezelés sem ismert, amely képes a betegséget végérvényesen meggyógyítani. Ugyanakkor, a korai diagnózis és a megfelelő kezelés időben történő megkezdése megállíthatja az IC/BPS progresszióját, nagy mértékben csökkentheti a kínzó tüneteket, s akár hosszan tartó teljes panaszmentességet.
  - type: refs
    title: Hivatkozások
    items:
      - title: "[1] Hanno PM, Wein AJ, Malkowicz SB. Penn Clinical Manual of Urology
          2017 217–34 - Video on the
          topic: https://www.youtube.com/watch?v=aQuh7iRZYT8"
        url: https://www.youtube.com/watch?v=aQuh7iRZYT8
---
